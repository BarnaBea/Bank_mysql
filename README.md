# Bank_mysql
Legalább 4 összefüggő, konszolidált táblából álló adatbázis-alkalmazás készítendő PHP+MySQL,
ODBC, JDBC, vagy más (a gyakorlatvezetővel előre egyeztetett) rendszer segítségével, de Access
nem fogadható el. Az adatbázis-kezelő rendszer csak MySQL lehet, a programozási nyelv és az
adatbázis-kapcsolatot kezelő program szabadon választható. Az adatbázist fel kell tölteni a
funkcionalitást szolgáló demó adatokkal (összesen legalább 50 rekord) oly módon, hogy minden
táblában legyen rekord. Az alkalmazás az alábbi szolgáltatásokat kell, hogy nyújtsa:
- Az alkalmazásnak a választott feladatnak megfelelő funkcionalitást kell nyújtania.
- Adatok aktualizálása (új adat felvitele, adatok módosítása és törlése) űrlap segítségével oly
módon, hogy a generált, funkcionalitás szempontjából információt nem hordozó) azonosítók
- felhasználó elől rejtve legyenek. A felhasználó csak az információt hordozó adatokat
kezelhesse.
- Adatok listázása oly módon, hogy a generált, funkcionalitás szempontjából információt nem
hordozó) azonosítók a felhasználó elől rejtve legyenek. A felhasználó csak az információt
hordozó adatokat kezelhesse.
- Legalább három összetett lekérdezés: Legalább két olyan lekérdezés legyen, amelyben
legalább két táblát kell összekapcsolni és van benne csoportosítás és összesítés. Legalább
egy lekérdezésben allekérdezés szerepeljen.
- Integritás-ellenőrzés (kulcs és külső kulcs feltételekkel).

A programhoz tervezési dokumentációt is csatolni kell, amely az alábbiakat tartalmazza:
- A feladat megnevezése
- A feladat specifikációja, leírása
- Egyed-kapcsolat diagram és az egyed-kapcsolat diagram értelmezésének leírása
- Egyed-kapcsolat diagram leképezése relációs adatbázissémákká
- Relációsémák normalizálása 3NF-ig. (Amennyiben egy-egy séma esetén indokolt, a
normalizálást elegendő csupán 2NF-ig megcsinálni).
- Táblatervek (a relációsémák alapján)
- Az összetett lekérdezések, amelyek az alkalmazásban is meg vannak valósítva.
- Megvalósítás (fejlesztő eszközök, nemtriviális megoldások).
- Az elkészült alkalmazás funkciói (legalább felsorolás szintjén)
